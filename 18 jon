নারায়ণগঞ্জের রূপগঞ্জে দখল ও আধিপত্য বিস্তারকে কেন্দ্র করে বিএনপির দুই গ্রুপের সংঘর্ষের ঘটনা ঘটেছে। এতে ৫ জন গুলিবিদ্ধসহ অন্তত ১৮ জন আহত হয়েছে। মঙ্গলবার (২৮ জানুয়ারি) রূপগঞ্জ উপজেলার সাওঘাট এলাকায় এ ঘটনা ঘটে।

পুলিশ জানায়, দীর্ঘদিন ধরে সাওঘাট এলাকার বিসমিল্লাহ পাইকারি আড়তের মালিকানা নিয়ে আড়তেতের মালিক সেলিমের সাথে ভাড়াটিয়া মজিবর রহমানের দ্বন্দ চলছিলো। ১০ বছরের চুক্তিতে জমির মালিক সেলিম মুজিবরকে আড়ত ভাড়া দিলেও ৩ বছরে এসে আড়ত দখলে নেয়ার চেষ্টা করে। তার পক্ষে জেলা ছাত্রদলের একটি অংশ ও মুজিবরের পক্ষে উপজেলা বিএনপি ও অঙ্গসংগঠনের আরেকটি পক্ষ অবস্থান নেয়। দুপুরে দুই গ্রুপ সংঘর্ষে জড়ায়। সংঘর্ষকালে পুড়িয়ে দেয়া হয় একটি প্রাইভেটকারসহ বেশ কয়েকটি মোটরসাইকেল। বন্ধ হয়ে যায় ঢাকা-সিলেট মহাসড়কে যানবাহন চলাচল। এ সময় গুলিবিদ্ধসহ আহত হয়েছে অন্তত ১৮ জন।
(https://jamuna.tv/news/591164)
